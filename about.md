---
layout: page
title: O mnie
permalink: /about/
---

Hej,
mam na imię Paweł Targoński. Z przyjemnością koncentruję się na części ‘frontowej’ stron internetowych, i chociaż nieraz korzystam z Ruby on Rails i sam język Ruby nie jest mi obcy, to największą frajdę sprawia mi zgłębianie potencjału CSS (pod postacią SCSS), który pomimo swojej prostoty, daje obecnie tak wiele możliwości – od wprowadzenia ułatwiającej pracę koncepcji flexboxa, poprzez subtelne animacje i przejścia aż po możliwość umieszczania elementów strony w przestrzeni trójwymiarowej.

To wszystko razem tworzy wszechstronne narzędzie, z pomocą którego można przelać swój albo czyjś pomysł do okna przeglądarki, tak jak malarz przelewa swoją wizję na płótno – i ja też tak właśnie staram się patrzeć na CSS i JavaScript – jak na medium artystyczne; a na tworzenie stron jak na współczesne rzemiosło, czasem nawet jak na sztukę :)

Uwielbiam przejrzyste, łatwe w poruszaniu się interfejsy, które dobrze spełniają swoje zadanie, dopracowaną typografię, pasujące do kontekstu, nieprzypadkowe palety kolorów.

---

## Dlaczego powstała ta strona?

Chciałem mieć całkowicie swoje miejsce w internecie, z którego mógłbym korzystać jak z ‘cyfrowego szkicownika’ - tzn. miejsce, w którym miałbym pod ręką swoje próby i eksperymenty z CSS’em i nie tylko, do którego mógłbym wrzucać swoje przemyślenia ale też mam nadzieję, że z czasem coraz więcej przydatnych dla innych, praktycznych wpisów.

---

Jako, że jest to strona ‘o mnie’ i nie powinienem się tu rozpisywać na poboczne tematy, to wspomnę tylko, że aktualnie korzystam z takich narzędzi jak:


* oczywiście CSS :) (pod postacią Sass/SCSS),
* JavaScript, jQuery (również pod postacią CoffeeScript),
* Ruby (testowane z pomocą Rspec),
* Ruby on Rails,
* Git,
* Gulp
* Bower

Nie są mi obce takie kwestie jak:


* frameworki CSS (Foundation, Bootstrap),
* Responsive Web Design
* TDD

Jeśli chodzi o moje plany na najbliższą przyszłość, to chcę pogłębić swoje umiejętności dotyczące:


* Angular.js
* React
* Node.js
* Designu
* Malarstwa cyfrowego i tradycyjnego
* Typografii
* Wyrobu wina z winogron zebranych w mojej skromnej jak na razie winnicy, z której spodziewam się w tym roku, po długim oczekiwaniu, pierwszych większych zbiorów :)

Takie są moje cele, które tutaj sam dla siebie uroczyście zapisuję :))

Mam nadzieję, że ta strona będzie dobrze służyła do udokumentowania procesu nauki i z czasem wypełni się zawartością, do której będę mógł wracać, a która być może okaże się przydatna też dla innych :)
